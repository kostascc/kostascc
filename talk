Περιεχόμενα
Λοιπόν, αυτά που θα δούμε σήμερα πολύ περιληπτικά είναι η τεχνολογία 22FDX της GlobalFoundries, την σχεδίαση ενός υβριδικού ταλαντωτή, και τη σχεδίαση ενός πολλαπλασιαστή συχνότητας. Φυσικά στο τέλος θα μιλήσουμε λίγο για αποτελέσματα και πιθανούς μελλοντικούς ερευνητικούς στόχους: Αφού όμως πρώτα δούμε λίγο τι είναι ο υβριδικός ταλαντωτής, γιατί τον χρειαζόμαστε και ποιοι είναι οι στόχοι της εργασίας γενικότερα. 

Εισαγωγή
1 – Υβριδικό PLL
Ένα PLL (ή βρόχος κλειδώματος φάσης στα ελληνικά) είναι ένα σύστημα το οποίο λαμβάνει κάποιο ημιτονοειδές σήμα στην είσοδό του, κι παράγει ένα πάλι ημίτονο στην έξοδο, το οποίο θέλουμε να έχει «κλειδωμένη» φάση με την είσοδο. Οπότε υπάρχει πάντα ένα σύστημα αρνητικής ανάδρασης, το οποίο ρυθμίζει τον ταλαντωτή να παράγει το κατάλληλο σήμα (είτε πιο γρήγορο, είτε πιο αργό δηλαδή). 
Τώρα, συνήθως ο έλεγχος αυτός είναι είτε πλήρως αναλογικός είτε ψηφιακός. Δηλαδή ο ανιχνευτής φάσης (1) είτε θα δώσει μια λέξη που θα ρυθμίσει κάποιους πυκνωτές στον ταλαντωτή, (2) είτε θα δώσει κάποια τάση που θα ρυθμίσει έναν Varactor. Εδώ, λοιπόν θα δούμε έναν ταλαντωτή, ο οποίο μπορεί να δεχτεί καί αναλογικό καί ψηφιακό σήμα ταυτόχρονα. Ο λόγος που το δοκιμάζουμε αυτό είναι επειδή γνωρίζουμε από βιβλιογραφία ότι ο Varactor είναι ναι μεν καλός για μικρές μεταβολές στη συχνότητα, αλλά προσθέτει πολύ θόρυβο όταν θέλουμε να γίνει ευρυζωνικό το σύστημα. 
Τώρα, πέρα από τον ταλαντωτή, θέλουμε να δούμε και κατά πόσο μπορεί η τεχνολογία 22FDX να λειτουργήσει σε πολύ υψηλές συχνότητες, επομένως θα προσθέσουμε κι έναν πολλαπλασιαστή στην έξοδο. Οπότε το σήμα θα φτάσει στα 36 με 42 GHz.
2 – Στόχοι
Έτσι, στόχος της εργασίας, τελικά, είναι πρώτα απ’ όλα να μελετήσει τρόπους όπου η τεχνολογία της GlobalFoundries  μπορεί να βελτιώσει πιθανώς κυκλώματα της ήδη υπάρχουσας βιβλιογραφίας.
Μετά, θέλουμε να δούμε κατά πόσο το κύκλωμα που θα κατασκευαστεί συγκρίνεται με ένα σύστημα το οποίο θα μπορούσε να χρησιμοποιηθεί όντως σε μια πραγματική εφαρμογή.
Θέλουμε, φυσικά, να δούμε πως μπορούν να σχεδιαστούν κυκλώματα μεγάλης κλίμακας, με πολλά στοιχεία, καί σε πολύ υψηλές συχνότητες.
Και τέλος, φυσικά ως αποτέλεσμα έγινε μία σχετική εξοικείωση με τα εργαλεία της Cadence και της Ansys (το VeloceRF και το RaptorX).

Τεχνολογία κατασκευής 22FDX
0 – Τίτλος
Έτσι, περνάμε πρώτα πολύ γρήγορα στην τεχνολογία FDX.
 1 – Τρανζίστορ
Ουσιαστικά πρόκειται για μια απλή FD-SOI τεχνολογία κατασκευής, όπου προστίθεται απλώς μια πολύ λεπτή στρώση οξειδίου. Αυτή, απομονώνει το κανάλι του τρανζίστορ από το... υπόστρωμα, οπότε μειώνονται τα παρασιτικά φαινόμενα, οι χωρητικότητες πύλης/υποδοχής/πηγής, μειώνεται και το ρεύμα διαρροής, και έχουμε βελτιώσεις από άποψης θορύβου και.. καταναλισκόμενης ισχύος (..σε σχέση με την τυπική Bulk CMOS τουλάχιστον). Κατά τ’ άλλα δεν διαφέρει πολύ.
Ουσιαστικά, η σημαντικότερη διαφορά του είναι ότι μπορούμε να πολώσουμε το υπόστρωμα του τρανζίστορ σε κάποιο δυναμικό. Κι αναλόγως με το δυναμικό αυτό, ελέγχουμε το ηλεκτρικό πεδίο στο κανάλι, οπότε και την τάση κατωφλίου. 
Με λίγα λόγια, ενώ στα Bulk CMOS έχουμε την ανάστροφη πόλωση (NMOS σε P-Well ή PMOS σε N-Well), στα FD-SOI μπορούμε να χρησιμοποιήσουμε και ορθή πόλωση (δλδ NMOS σε N-Well ή PMOS σε P-Well). Κι αυτό μας δίνει τη δυνατότητα να κατασκευάσουμε τρανζίστορ που έχουν εξαιρετικά χαμηλό V_Threshold. 
Οπότε ανάλογα με την πόλωση που θα κάνουμε στο υπόστρωμα, μπορεί το τρανζίστορ να γίνει είτε πιο γρήγορο με μεγαλύτερη κατανάλωση, είτε πιο αργό με μικρότερο ρεύμα διαρροής. Οπότε, παραδείγματος χάριν στον ταλαντωτή θα το χρησιμοποιήσουμε ως διακόπτη, με υψηλό R_off και χαμηλό R_on.


Υβριδικός ταλαντωτής
1 – Εισαγωγή
Εδώ ξεκινάμε από έναν τυπικό ταλαντωτή (έναν LC-VCO) και θα-δούμε-στη-συνέχεια-πως βελτιώθηκε. Μπορούμε να τον δούμε ως ένα απλό blackbox: έχει κάποια τάση στη είσοδο (δηλαδή ένα αναλογικό σήμα) και ένα ημιτονοειδές στην έξοδο. Κι η συχνότητα στην έξοδο θα είναι ανάλογη με την είσοδο.
Ουσιαστικά φτιάχνεται από ένα συνηθισμένο Cross-Coupled Pair στη βάση του, δηλαδή ένα ζεύγος τρανζίστορ, καί ένα σύστημα LC. Ουσιαστικά το LC πάνω τείνει να εμφανίζει κάποιες ταλαντώσεις, και το ζεύγος κάτω τις ενισχύει (δηλαδή προκαλεί θετική ανάδραση).
2– Varactor
Οπότε ξεκινάμε να βλέπουμε πως μπορεί να ελεγχθεί η συχνότητα ταλάντωσης. 
Πρώτα απ’όλα θα χρησιμοποιήσουμε (εννοώ μέσα στο LC σύστημα), το πιο συνηθισμένο «τμήμα» για ταλαντωτές, τον Varactor, ο οποίος είναι ουσιαστικά σαν ένας πυκνωτής που ρυθμίζεται αναλογικά. Εμείς όμως θα χρησιμοποιούμε την FD-SOI τεχνολογία, και θα βάλομε ουσιαστικά δυο NMOS τρανζίστορ με βραχυκυκλωμένες υποδοχή και πηγή. Τις συνδέουμε κι σε ένα κοινό δυναμικό V_s. Οι πύλες τους είναι προφανώς οι θύρες που θα ενωθούν στον ταλαντωτή. Τα υποστρΏματΆ τους, όμως, είναι πολωμένα σε κάποιο δυναμικό, που όπως είπαμε όταν το μεταβάλουμε, θα αλλάξει και η τάση κατωφλίου. Άρα, από τη στιγμή που η χωρητικότητα του τρανζίστορ είναι ανάλογη του κατωφλίου, τότε το BackGateBias (το VBB κάτω) ελέγχει τη χωρητικότητα του Varactor.
3 – Κελί συστοιχίας πυκνωτών
Τώρα, πέρα από τον Varactor, εφόσον ασχολούμαστε με υβριδικά PLL, θέλουμε να προσθέσουμε και κάποιου είδους ψηφιακό έλεγχο. Επομένως, βλέπουμε σε αυτό το slide μια τοπολογία πυκνωτή, ο οποίος μπορεί, ουσιαστικά, να ενεργοποιηθεί ή απενεργοποιηθεί από ένα σήμα control. 
Συνδέονται, λοιπόν, οι δυο πυκνωτές στα άκρα του ταλαντωτή (+ και – ας πούμε) και συμβαίνει το εξής: Όταν το σήμα control είναι LOW, το τρανζίστορ_CloseCircuit (cc, στη μέση) δεν άγει, και μάλιστα θα έχει αυξημένη αντίσταση R_off μιας και έχουμε πολώσει το υπόστρωμά του. Τα τρανζίστορ_Ground (gd, κάτω) διακόπτουν, κι αυτά, τη σύνδεση με τη γείωση, και τα ShortCircuit (sc, δεξιά και αριστερά) άγουν: επομένως σχεδόν εκμηδενίζονται οι χωρητικότητες σε κάθε πλευρά. Προφανώς ακριβώς το αντίστροφο θα συμβεί όταν το σήμα control είναι HIGH, και οι χωρητικότητες «εμφανίζονται» στο κύκλωμα.
   4 – Συστοιχία πυκνωτών
Επομένως εάν τοποθετήσουμε ένα σύνολο από αυτά τα κελιά και τα ενώσουμε σε γραμμές ελέγχου, μπορούμε ουσιαστικά να ελέγχουμε με ψηφιακό τρόπο τη χωρητικότητα ολόκληρης της συστοιχίας (ή Cap-Bank στα αγγλικά).
Οπότε, επιλέγουμε 12 στήλες από 12 κελιά η κάθε μια (δηλαδή 12 σειρές), με ένα κενό κατά μήκος για τοποθέτηση buffers. Οι αριθμοί σε κάθε κυψέλη δηλαδή δείχνουν το ψηφίο (το bit) στο οποίο είναι συνδεμένα: οπότε έχουμε έναν πυκνωτή στο bit 0, 2 στο bit 1, 4 στο bit 2, κι ούτω καθεξής.
Αυτό ήταν το Fine Control. Αντίστοιχα έχουμε και το Coarse Control, δηλαδή μεγαλύτεροι πυκνωτές οι οποίοι ουσιαστικά προκαλούν μεγαλύτερο βήμα στη συχνότητα εξόδου. 
  5 – Τοπολογία ταλαντωτή
Ουσιαστικά καταλήγουμε σε ένα σύστημα το οποίο έχει καί αναλογικό αλλά καί ψηφιακό έλεγχο. Ποιο είναι το πλεονέκτημα τώρα αυτού? Ο Varactor προσθέτει αρκετό θόρυβο, επομένως θα χρησιμοποιηθεί μόνο για μικρές ρυθμίσεις (δηλαδή περίπου 1-2% της μέσης συχνότητας). 
Αντίθετα, η συστοιχία, μιας και ρυθμίζεται από ψηφιακή «λέξη», είναι πιο σταθερή. (?) Φυσικά, γιατί δεν αφαιρούμε εντελώς τον Varactor από τη στιγμή που έχουμε το Cap-Bank? Η απάντηση είναι ότι, πολύ απλά το Cap-Bank έχει πάντοτε διακριτό έλεγχο οπότε δεν έχει αρκετή ακρίβεια ως προς τον έλεγχό του. Οπότε, θα προκαλούσε κάποια αστάθεια στο κλείδωμα του PLL.
Οπότε καταλήγουμε σε ένα κύκλωμα που δέχεται λέξη 10-bit για ψηφιακό έλεγχο, και μια τάση για αναλογικό έλεγχο.

…Θα σχολιάσω λίγο τα μεγέθη των στοιχείων στην επόμενη διαφάνεια.
  6 – Φυσικό σχέδιο ταλαντωτή
Αυτό, λοιπόν, είναι το τελικό φυσικό σχέδιο. Αριστερά έχουμε το πηνίο που κατασκευάστηκε μέσω του PDK της FDX. Είναι ουσιαστικά ένα πηνίο με Center-Tap. Η κεντρική του θύρα είναι συνδεδεμένη στην τάση τροφοδοσίας (V_DD). Οι άλλες δυο συνδέονται σε, ουσιαστικά, μεγάλες εγχύσεις μετάλλου όπου συνδέεται το Cap-Bank. 
Μετά, δεξιά έχουμε το Cross-Coupled-Pair, τον Varactor και έναν απλό καθρέπτη ρεύματος. 
Τώρα η τοποθέτηση των στοιχείων στα δεξιά γίνεται, ουσιαστικά, για δυο λόγους: ο πρώτος είναι προφανώς ότι αυτή είναι η τοπολογία, προκύπτει ευκολότερα να έχουμε τα ενεργά στοιχεία στη μια άκρη και το πηνίο στην άλλη (κοντά στη τροφοδοσία). Προσπαθούμε όμως να απομακρύνουμε και τα στοιχεία που είναι περισσότερο επιρρεπή στο θόρυβο (δλδ κυρίως τον Varactor, και τις γραμμές ελέγχου του καθρέπτη ρεύματος.
Τώρα, αυτό που σίγουρα δεν φαίνεται σωστά στη συγκεκριμένη εικόνα είναι ένα μεγάλο δίκτυο στα ενδιάμεσα μέταλλα, που συνδέει όλα τα στοιχεία του Cap-Bank, δηλαδή περίπου 850-τρανζίστορ και τριακόσιους πυκνωτές.
  7 – Προσομοίωση ελέγχου Cap-Bank & Varactor
Βλέπουμε τελικά, στο πρώτο σχήμα, την συχνότητα ταλάντωσης του συστήματος για εισόδους Coarse-Control σε μια τυπική κατάσταση, δηλαδή σε θερμοκρασία 27 βαθμών, και με τον varactor σε ενδιάμεση επιλογή, δηλαδή τα 400mV. Ο κάθετος άξονας είναι η συχνότητα δηλαδή, και ο οριζόντιος είναι το Fine-Control, δηλαδή η ενεργοποίήση των μικρότερων πυκνωτών της συστοιχίας.
Αντίστοιχα, δεξιά έχουμε τις τρείς περιπτώσεις Coarse-Control, όμως εδώ μεταβάλουμε και την τάση ελέγχου του Varactor. 
  8 – Προσομοίωση για μεταβολές θερμοκρασίας & corner
Αντίστοιχα σε αυτή τη διαφάνεια μπορούμε να δούμε τι συμβαίνει όταν η θερμοκρασία περιβάλλοντος μεταβάλεται είναι από 0 ως 60 βαθμούς. Βλέπουμε ότι όσο αυξάνεται η θερμοκρασία, μειώνεται η συχνότητα ταλάντωσης σημαντικά. Μάλιστα σε αρκετά υψηλά στους 60 βαθμούς το κύκλωμα παύει να λειτουργεί, κι γενικά στις ακραίες περιπτώσεις, ακόμη και πριν σταματήσει να λειτουργεί είμαστε σίγουροι ότι θα εμφανιστεί σημαντική παραμόρφωση στο σήμα. Προφανώς η θερμοκρασία προκαλεί μεταβολή στο κατώφλι των τρανζίστορ, και αυξάνει την κατανάλωση ισχύος, επομένως το κύκλωμα δεν παύει να κρατά την ταλάντωση.
Αντίστοιχα δεξιά έχουμε πάλι προσομοιώσεις για την τεχνολογία, τώρα. Δηλαδή βλέπουμε τις περιπτώσεις όπου τα τρανζίστορ ήρθαν με κάποιες κατασκευαστικές… αστοχίες, δηλαδή τα χαρακτηριστικά τους έχουν μεταβληθεί. Φυσικά όταν τα τρανζίστορ είναι αργά, αυτό που συμβαίνει κυρίως είναι ότι το ζεύγος (το Cross-Coupled Pair) υστερεί στην ταλάντωση τόσο που δεν ακολουθεί το LC και αποσυντονίζεται. Για γρήγορα τρανζίστορ από την άλλη, δεν είναι ξεκάθαρο στο συγκεκριμένο σχήμα, αλλά εμφανίζονται πολλές αρμονικές στο κύκλωμα λόγω μη γραμμικότητας, δηλαδή τα τρανζίστορ γίνονται υπερβολικά γρήγορα και σε ορισμένες περιπτώσεις μοιάζουν λίγο και με τετραγωνικούς παλμούς. Οπότε καθρέπτης δεν δίνει αρκετό ρεύμα μειώνεται η τάση του σήματος.
  9 – Φασματική ανάλυση & μετρήσεις
Και τέλος, έχουμε την φασματική ανάλυση του ταλαντωτή και κάποιες τελικές μετρήσεις.
Ο ταλαντωτής ρυθμίζεται τελικά σε ένα εύρος 10-19 GHz, δηλαδή έχει λόγο ρύθμισης στα 62%. Αυτό φυσικά χωρίς να λαμβάνουμε υπόψιν μεταβολές σε θερμοκρασία και τεχνολογία. Στην πραγματικότητα περιμένουμε ότι το κύκλωμα θα λειτουργεί όντως σε ένα εύρος 12-15 GHz. 
Επίσης ο θόρυβος φάσης είναι σχετικά αποδεκτός στην περιοχή των -100 με -125 dBcarrier/Hz, λόγω θορύβου από τα ενεργά στοιχεία κυρίως.
Η ισχύς του είναι αρκετά υψηλή, στα 30mW. Προφανώς αυτό συμβαίνει εφόσον προσπαθήσαμε να σχεδιάσουμε ένα σύστημα σε τόσο μεγάλο εύρος κλειδώματος, και εν μέρει επειδή χρησιμοποιήθηκαν NMOS αντί για PMOS.


  Πολλαπλασιαστής συχνότητας
0 – Τίτλος
Το σήμα εξόδου του ταλαντωτή θα βρίσκεται σε ένα εύρος, όπως είδαμε, 12 εώς το πολύ 15 GHz. Επομένως σχεδιάζουμε ακόμη ένα κύκλωμα που θα τριπλασιάσει αυτή τη συχνότητα.

 1 – Εισαγωγή
Αυτό που θα δούμε, όμως, εδώ είναι μια λίγο πιο ιδιαίτερη τεχνική που ονομάζεται Injection Locking. Ουσιαστικά προσπαθούμε να βελτιώσουμε το εύρος λειτουργίας που θα είχε ένας τυπικός πολλαπλασιαστής. 
Άρα, στο πρώτο σχήμα έχουμε έναν απλό ταλαντωτή, με μια συχνότητα έστω 3ω. Εκεί, αν προστεθεί μια επιπλέον πηγή I_injection, με κάποια έστω συχνότητα ω_injection (κοντά στο 3ω όμως), Τότε, έχουμε προκαλέσει ουσιαστικά μια υστέρηση στο σήμα του ταλαντωτή, δηλαδή μια πηγή η οποία προσπαθεί να τραβήξει ρεύμα I_T από τον ίδιο κόμβο όπου παίρνουμε και το I_oscillation. Επομένως, τείνει το LC κύκλωμα να τα συντονίζει αυτά τα δυο ρεύματα μεταξύ τους. Δηλαδή, προσπαθεί να μειώσει την διαφορά φάσης τους.
2 – Τοπολογία με Injection Locking
Καταλήγουμε, επομένως, σε αυτό εδώ το κύκλωμα, όπου η ανάδραση (δηλαδή ο ενισχυτής) έχει αντικατασταθεί με το Cross-Coupled Pair. Δηλαδή τα Μ3 και Μ4 προκαλούν τη ταλάντωση στην Τρίτη αρμονική, τα Μ1/Μ2 εισάγουν το injection, και πρΌσθετα σε ότι είδαμε προηγουμένως, τα Μ5/Μ6  είναι φτιαγμένα έτσι ώστε να παράγουν όσο γίνεται περισσότερο την Τρίτη αρμονική (δηλαδή έχουν σχεδόν τετραγωνικό παλμό). Τα Μ1/Μ2 είναι σε Class-C, δλδ άγουν λίγο λιγότερο για από 180μοίρες του ημιτόνου για να παράγουν επίσης σε καλό βαθμό την Τρίτη αρμονική, και τα Μ3/Μ4 άγουν σε ολόκληρο το ημίτονο.
Μετά, στην κορυφή του κυκλώματος προστίθεται και ένας μετασχηματιστής για να απομονώσουμε το DC του ταλαντωτή από την έξοδο. 
To πηνίο έχει σχετικά χαμηλό συντελεστή k, περίπου στα 0.3, καθώς όσο χαμηλότερο τόσο μειώνονται οι χωρητικότητες, και άρα γίνεται πιο ευρυζωνικό. 
H R_CM επίσης, στην έξοδο είναι μια μικρή αντίσταση, απλώς για να μειώσει τον συντελεστή ποιότητας του πηνίου. Διότι εάν το Q είναι πολύ αυξημένο, η ζώνη λειτουργίας θα μειωθεί.
Α, να πούμε επίσης λίγο για τα μεγέθη των τρανζίστορ, εδώ βάζουμε τα μικρότερα δυνατά τρανζίστορ στα M5/M6 για να είναι πολύ πολύ γρήγορα, σαν διακόπτες δλδ, και στα M1/M2 τα LVT εμφάνιζαν απλώς καλύτερα την Τρίτη αρμονική απ’ ότι τα SLVT.
3 – Φυσικό σχέδιο
Οπότε, έχουμε τον μεγάλο μετασχηματιστή στο κέντρο, με ένα Guard-Ring γύρω του.
Κάτω έχουμε τα τρανζίστορ που είδαμε, κι πάνω έχουν προστεθεί Buffers για να καθαρίσουν το σήμα από ανεπιθύμητες αρμονικές.
5 – Κίνηση αρμονικών παραγώγων
Οπότε βλέπουμε τελικά, μετά από προσομοίωση, ποΎ κινούνται οι αρμονικές στο διάστημα 36 ως 42 GHz, δλδ για όλο το εύρος 12 με 14 GHz από τον ταλαντωτή. Φυσικά η Τρίτη αρμονική έχει και την μεγαλύτερη ισχύ. Αυτό που έχει σημασία εδώ περισσότερο είναι ότι κάποιες αρμονικές που προκύπτουν κυρίως από τους διακόπτες στην ουρά (δλδ, το 8/3ομεγα, και το 5/2ομέγα), πρακτικά θέτουν ένα όριο στο πόσο ευρυζωνικός μπορεί να είναι ο πολλαπλασιαστής, γιατί προφανώς αν τις επεκτείνουμε σε ένα σημείο συναντούν την 3ω.
 6 – Κίνηση αρμονικών παραγώγων
Από μετρικές: η επιφάνεια, η τάση λειτουργίας του, το tuning range (περιοχή λειτουργίας στα 10%) είναι σχετικά καλές σε σχέση με τη βιβλιογραφία. Ο θόρυβος είναι επίσης πολύ καλός στα -125dBcarrier/Hz, νομίζω ότι έχει ξεπεράσει και κάποια κυκλώματα της βιβλιογραφίας.
Αυτό που σίγουρα θέλει βελτίωση εδώ είναι η ισχύς. Γενικά, ειδικά όταν έγινε η εξαγωγή με το RaptorX, πήγε από τα περίπου 7-8 στα 15 miliWatt. Και γενικά αυτό παρατήρησα και με τα δυο κυκλώματα, η ισχύς σχεδόν διπλασιάστηκε με το Raptor.


Επίλογος
1 – Συμπεράσματα
Ουσιαστικά, κύριος σκοπός ήταν εξ’ αρχής να… πιέσουμε τα όρια της FD-SOI, κι όντως είδαμε ότι χωρίς μεγάλες διαφορές από την Bulk CMOS, μπορούν όντως να γίνουν αρκετές βελτιώσεις στα κυκλώματα.
Φυσικά, αυτό που είδαμε καί με τον πολλαπλασιαστή, αλλά καί με τον ταλαντωτή είναι ότι καταναλώνουμε αρκετά υψηλή κατανάλωση ισχύος. Οι υπόλοιπες μετρικές (δλδ θόρυβος, εύρος) είναι συγκρίσιμες με τη βιβλιογραφία.
Σε ότι αφορά το VeloceRF και το RaptorX, φυσικά όπως περιμέναμε είναι συνήθως πολύ κοντά στα αποτελέσματα που δίνει το Spectre. Κάποιες φορές, όμως, έβγαζαν εντελώς διαφορετικά αποτελέσματα. 
2 – Μελλοντική εργασία
Σε ότι αφορά τη μελλοντική εργασία τώρα: 
Η βιβλιογραφία προτείνει γενικά χρήση κάποιων Buffers και φίλτρων στις εξόδους των κυκλωμάτων, για να καθαρίσουμε λίγο τις αρμονικές και το θόρυβο που εμφανίζεται. Επομένως, σίγουρα μελλοντικά θα είχε νόημα να προστεθούν π.χ. CML buffers (ουσιαστικά είναι διαφορικοί ενισχυτές). 
Για να μειωθεί η ισχύς, ίσως υπάρχει κάποια βελτίωση στις επιλογές των τρανζίστορ. Δηλαδή μπορούμε να πάμε με PMOS ή να βελτιώσουμε ίσως τα μεγέθη. 
Και φυσικά, το σημαντικότερο: εφόσον κατασκευάστηκαν αυτά τα τμήμα ανεξάρτητα το ένα με το άλλο, θα ήταν ακόμη καλύτερο αν σε μελλοντική εργασία ενωθούν σε ένα ενιαίο σύστημα (δλδ ίσως να κατασκευαστεί και ολόκληρο το PLL) για να δοκιμασθεί ότι όντως μπορεί να κλείσει ο βρόχος και θα υπάρξει αρνητική ανάδραση.  
 


Ερωτήσεις:
Τρανζίστορ με μικρό L = μείωση χωρητικότητας πύλης και παρασιτικής αντίστασης τρανζίστορ = αυξημένη ταχύτητα.
Γιατί APMOM: Είναι με εναλασσόμενες στρώσεις μετάλλου και οξειδίου. Έτσι έχουν αυξημένη χωρητικότητα ανα μονάδα επιφάνειας, και μειώνεται η κατανάλωση ισχύος λόγω του οξειδίου.
Γιατί SLVT: 
S3/T3: S3 υψηλά δυναμικά πόλωσης υποστρώματος, Τ3 καλύτερη απομόνωση πηγαδιού από θόρυβο
Προσομοίωση/Εξαγωγή RLCk: Θύρες 50Ωhm στα inputs & outputs. Βγαίνει μέσω του RaptorX μια λίστα S παραμέτρων (S11, S12, S21, S22). Και αυτό το ισοδύναμο μπαίνει στο Spectre για να προσομοιωθεί ως BlackBox. 


Παράρτημα
  Α – Φυσικό σχέδιο σε μεγέθυνση
Εδώ έχουμε μια μεγέθυνση του ίδιου σχήματος, ουσιαστικά η περιοχή μέσα στο πορτοκαλί περίγραμμα είναι ένα κελί της συστοιχίας. Εδώ οι πυκνωτές είναι στα 4μιση fF για το Fine-Control, ενώ στο Coarse Control είναι στα 110fF (αρκετά μεγαλύτεροι).
Β – Cross Coupled Pair
Το XCP είναι λίγο ιδιαίτερο κύκλωμα. Η πύλη από κάθε τρανζίστορ συνδέεται στην υποδοχή του άλλου, οπότε όταν για παράδειγμα υπάρχει τάση μεταξύ των X και Υ, η υποδοχή του ενός βλέπει υψηλό δυναμικό και του άλλου χαμηλότερο. Οπότε εδώ το Μ2 άγει και κρατάει το Y χαμηλό (δηλαδή κοντά στη γείωση), ενώ το M1 δεν άγει και κρατά υψηλό δυναμικό στην υποδοχή.
Αλλιώς μπορούμε να το δούμε αυτό λύνοντας το ισοδύναμο κύκλωμα, όπου φαίνεται η αντίσταση r_x να είναι αρνητική, και μάλιστα εδώ φαίνεται περίπου ανάλογη του g_m. Δηλαδή είναι όντως ένας ενισχυτής, ή αλλιώς ένα σύστημα θετικής ανάδρασης.
Ο λόγος που ασχολούμαστε με το XCP εξαρχής, είναι το ότι εάν υπάρξει κάποια μεταβολή του δυναμικού XY έτσι ώστε να αντιστραφεί, δηλαδή να γίνει αρνητικό, τότε ουσιαστικά η λειτουργία του αντιστρέφεται και το Μ1 άγει προς τη γείωση. Επομένως έχει μια τάση να ενισχύει την ταλάντωση. 
Οπότε ένας ενισχυτής μπορεί να κατασκευαστεί αν βάλουμε κάποιο σύστημα ταλάντωσης στους κόμβους XY, έτσι ώστε το δυναμικό XY να αντιστρέφεται συνεχώς. Γι’αυτό προφανώς θα πρέπει να χρησιμοποιήσουμε κάποιο κύκλωμα LC, δηλαδή μια συστοιχία (ή ένα σύνολο) από πυκνωτές και πηνία.
Γ – Θόρυβος φάσης
Εδώ βλέπουμε τις μετρήσεις ως προς το θόρυβο φάσης, για το εύρος, πάλι, καταστάσεων θερμοκρασίας και γωνίας. Ουσιαστικά βλέπουμε όπως περιμέναμε ότι στις υψηλότερες συχνότητες αυξάνεται κι ο θόρυβος φάσης, προφανώς επειδή υπάρχει περισσότερος θερμικός θόρυβος στα τρανζίστορ, υπάρχουν μη γραμμικά φαινόμενα,  τα παρασιτικά επίσης παίζουν και αυτά το ρόλο τους. 
Επίσης, μια σημείωση: εδώ για να βγάλω την περιοχή που το κύκλωμα όντως λειτουργεί, εδώ έτρεξα πολλές προσομοιώσεις και είδα το σημείο που το σήμα έχει αρκετά μεγάλες μεταβολές στο πλάτος (αν θυμάμαι καλά κοιτούσα για περίπου 5-10% max μεταβολή). Θα μπορούσα, ίσως, να κοιτάω απλώς την ισχύ των σημαντικότερων αρμονικών για να το βρώ αυτό, αλλά φυσικά δεν είναι και τόσο εύκολο να ρυθμιστεί το Virtuoso για τόσο περίπλοκες συνθήκες.

